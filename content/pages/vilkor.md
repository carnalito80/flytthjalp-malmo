---
template: DefaultPage
slug: vilkor-flytt
title: Våra vilkor
featuredImage: '../images/flytthjalp2.webp'
offertknapp: 'Begär offert idag!'
subtitle: Information om våra vilkor.
meta:
  description:  Information om våra vilkor
  title: Våra vilkor
---
## Almänna vilkor

### Arbetstider
Våra flyttmedarbetare arbetar dagligen och behöver därför hålla raster och lunch för att kunna hålla ett bra tempo och säkerställa att du som kund blir nöjd. Du betalar självklart inte för våra raster. Vanligtvis tar våra medarbetare frukost och lunchrast, totalt 1 timme per dag (8 timmar). När medarbetarna lämnar vårt kontor börjar de jobba för dig, och när de återvänder till kontoret slutar de jobba för dig. Tiden räknas alltså från och till vårt kontor.

#### Helgpriser & Övertid (Lokala flyttningar)
Efter klockan 16.30 tillkommer övertid med 50% tillägg på priset. På lördagar tillkommer 50% tillägg, och på söndagar och röda dagar tillkommer 100% tillägg.

### Inrikes Flyttningar
Priset baseras på kubikmeter (m3) och inga övertids- eller helgtillägg tillkommer. Eventuella extra kubikmeter kan tas med mot ett tillägg enligt gällande prislista, om det finns plats på bilen.

#### Broavgift, Tullavgift mm.
Broavgifter, tullavgifter, färjekostnader och andra oförutsedda avgifter kan tillkomma.

### Begränsningar
Våra flyttpaket är rekommendationer, och vi reserverar oss för att ett större paket kan behövas. Försvårande omständigheter som körsträckor, omfattning, välfyllda förråd, begränsad framkomlighet, hissar och särskilt tunga föremål kan påverka uppdragets utförande.

### Viktig Information om RUT-avdrag
Du som kund ansvarar för att alla villkor för RUT-avdraget är uppfyllda. Om Skatteverket inte godkänner ditt avdrag eller om du inte är berättigad till skattereduktion, kommer vi att meddela dig och balansen ska betalas omedelbart till oss.

#### Krav på Elektroniska Betalningar för ROT/RUT
Från och med den 1 januari 2020 krävs det att betalningar för ROT- och RUT-arbeten sker elektroniskt för att få skattereduktion. Betalningar måste förmedlas av en betaltjänstleverantör och innehålla uppgifter om avsändare, mottagare, belopp och tidpunkt. Exempel på elektroniska betalningar är betalningar med kontokort, inbetalningskort, BankID och Swish.

### Försäkring & Ansvar
Vi hanterar alltid era saker med största omsorg, men olyckor kan förekomma. Vi har bra försäkringar och innehar giltigt trafiktillstånd samt F-skatt. Alla uppdrag åt företag i Norden utföres enligt Kontor 2003, och alla uppdrag åt konsumenter i Sverige enligt BOHAG 2010. Vid magasinering gäller Allmänna Bestämmelser Magasinering, och alla internationella uppdrag utföres enligt General Conditions For International Furniture Removal. Vi är auktoriserade transportörer och medlemmar i Svenska Åkeriförbundet.

### Betalningsvillkor – Konsument
Betalning sker senast vid lossning på utförandedagen. Vi accepterar betalning med kort (VISA & Mastercard) via en betallänk och betalsida eller med Swish. BankID krävs. Vid flyttningar där lastning och lossning inte sker samma dag, sker betalningen på lastningsdagen.

### Betalningsvillkor – Företag
Minimum debitering är 2 timmar. Betalningsvillkor är 10 dagar netto efter godkänd kreditupplysning. Nystartade och mindre företag betalar på utförandedagen med kort (VISA & Mastercard) via en betallänk och betalsida eller med Swish. BankID krävs. Vid flyttningar där lastning och lossning inte sker samma dag, sker betalningen på lastningsdagen. Lagstadgad mervärdesskatt tillkommer på samtliga priser.

### Våra Garantier
#### Avbokningsskydd
Ett avbokningsskydd ingår alltid när du bokar med oss. Om du behöver ändra datum eller avboka din flyttning, kontakta oss så snart som möjligt och senast 2 arbetsdagar innan flyttningen. Inga kostnader eller frågor! Senare avbokningar debiteras med hela beloppet.

#### Trygghetsgaranti
Välj oss och välj ett seriöst och professionellt flyttföretag som startades 1990. Vi innehar F-skatt, trafiktillstånd och alla uppdrag är försäkrade enligt Konsumentverket och Sveriges Åkeriföretag. Vi garanterar att våra kunder alltid får kvitto och att vi betalar gällande arbetsgivaravgifter och skatter.

#### Flyttkartonger
Märk varje kartong på båda kortsidorna med märklappar som du köper av oss. Skriv eller tejpa aldrig på kartongerna. Vik ihop kartongerna och förvara dem i ett torrt utrymme innan återlämnande. All märkning måste avlägsnas innan återlämnande. Kartonger ska återlämnas senast 14 dagar efter utförd flyttning. Söndriga eller smutsiga kartonger debiteras.

## Vilkor för packning och märkning

### Packning
Använd äkta flyttkartonger… Banankartonger är bra för bananer.
Allt som kan placeras i en flyttkartong ska placeras i en flyttkartong, även om det bara är en liten pryl. Det som tar längst tid vid en flytt är småsaker och lösa föremål.
Packa inte flyttkartongerna för tungt. Tunga föremål ska packas i botten och fylls på med lättare saker. En bra regel är att du själv ska kunna lyfta en kartong till midjehöjd utan större problem, vilket också underlättar om du själv ska packa upp och flytta kartongerna mellan olika rum.
Stapla alltid kartongerna tre i höjd, så kan vi ta dem direkt på kärror utan omstuvning, gärna med de tyngsta överst.
Tallrikar ställs på högkant som i diskmaskinen och glas läggs ner. Självklart inslagna i makulaturpapper så slipper du diska allt när du packar upp.
Töm alltid alla lådor och skåp, ibland måste man vända på möbler för att få dem igenom dörrar och liknande. Lås alltid skåp och lådor och ta bort nycklarna, så att dessa inte bryts av under transporten.
Mattor rullas ihop och skidor, gardinstänger, kvastar m.m. buntas ihop till lättburna paket. Fäst med snöre eller tejp, ta ner lösa hylldelar och tejpa eller knyt ihop dem. Stift till hyllor och skruvar stoppas i en liten påse som packas i kartonger.
Datorer kopplas ur och samtliga kablar, tangentbord och övrigt packas ned i kartonger, märk upp bildskärmen och själva "burken" med märketiketter. Sladdar till TV, video, stereo m.m. ska kopplas ur och packas i kartonger.
Kopieringsmaskiner, kontakta leverantören för information om transportsäkring. Är maskinen leasad bör du kontrollera vad som står i leasingavtalet när det gäller flyttning.
Tavlor packas in i wellpapp eller bubbelplast, tejpa ett kryss med maskeringstejp över glaset. Övriga otympliga föremål som inte får plats i flyttkartonger packas också in med wellpapp eller bubbelplast.
Växter packas i öppna kartonger, tejpa gärna upp sidorna för skydd och stabilitet.
Alla höj- och sänkbara skrivbord ska sänkas till sitt nedersta läge och sladd ska vara bortkopplad.

### Märkning
Skriv aldrig direkt på kartongerna, de används flera gånger. Använd våra märketiketter, dessa är anpassade för ändamålet och faller inte av under transporten.
Märk alla möbler och inventarier som ska flyttas tydligt med våra märketiketter. Tänk på att vi delar på bord och hyllor, märk alla delar, t.ex. benstativ, bordskivor, stolar, hyllöverdelar m.m.
Märk alla flyttkartonger på båda kortsidorna och övriga föremål tydligt med ett nummer 1, 2, 3 o.s.v., märk även rummen med motsvarande nummer så kommer allt på rätt plats med en gång.
På varje våningsplan ska en översiktsritning med rumsnummer m.m. finnas uppsatt. Utanför varje rum ska en placeringsritning finnas, så att möblerna hamnar rätt direkt.

### Återlämnande av kartonger
Före återlämnandet måste all märkning avlägsnas på kartongerna. Vik ihop kartongerna och förvara dem i ett torrt utrymme. Söndriga eller smutsiga kartonger återköps ej. Kartongerna ska återlämnas senast 14 dagar efter utförd flyttning.